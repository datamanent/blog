---
avatar_filename: snowcrash.jpg
bio: ""
interests:
  - Artificial Intelligence
  - Computational Linguistics
  - Information Retrieval
social: []
organizations: []
education:
  courses: []
superuser: false
user_groups:
  - Libri
last_name: Bighetti
role: Libro
highlight_name: false
title: Snow Crash
first_name: Nelson
email: ""
---
Snow Crash è ambientato in America intorno alla fine del ventesimo secolo, un'America in balia dei franchise, delle corporation e di un'economia capitalistica fuori controllo, dove ormai anche l'autorità statale ha ceduto il passo al potere economico delle grosse multinazionali, riducendosi esso stesso ad una sorta di franchise e delineando così una situazione di anarco-capitalismo.

La maggior parte del territorio degli Stati Uniti d'America è stato extra-territorializzato finendo a comporre le innumerevoli enclave in franchising, ognuno con la propria catena, come la "Super HongKong di Mr. Lee" o "Le Porte del Paradiso" del Reverendo Wayne, "Narcolombia", oppure la "Nuova Sicilia" di proprietà della "Mafia", la quale è divenuta una corporation multinazionale.

È un'America popolata da fattorini che consegnano pizze per "CosaNostra Pizza" su auto ultra potenti per riuscire a rispettare i tempi, corrieri (korieri) che surfano nel traffico sfruttando la velocità delle auto a cui si arpionano con elettromagneti, e volano sull'asfalto sconnesso sopra i loro skateboard iper tecnologici con ruote intelligenti, meta sbirri coperti di armi futuristiche e unità cyborg di sicurezza. Intorno a tutto questo esiste il Metaverso, realtà virtuale 3D condivisa sulla rete mondiale a fibre ottiche, alla quale è possibile accedere anche da terminali pubblici e dove si viene rappresentati in tre dimensioni dal proprio avatar che consente di camminare liberamente tra bar, negozi e posti alla moda come il locale privato "Sole Nero". Questo crea una sorta di doppia ambientazione portando il racconto su due realtà parallele, che si intrecciano e si mescolano sino ad arrivare alla soluzione dei tanti misteri. 